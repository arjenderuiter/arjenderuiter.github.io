---
layout: post
title:  "In 2019 Amazon was already the biggest in e-commerce in The Netherlands"
date:   2019-11-11
categories: strategy ecommerce
---

Regelmatig worden omzetcijfers van de grootste webwinkels in Nederland gedeeld. Zo ook vandaag weer rond het bericht over Amazon’s stappen in Nederland. Al die webwinkels draaien  op een technisch platform en die platforms zijn denk ik uiteindelijk de bedrijven die het meeste verdienen in de Nederlandse e-commerce (de webwinkels zijn heel leuke bedrijven om te werken, maar ze verdienen niet zo veel).

Ik heb daarom de omzet van de grootste webwinkels in Nederland verdeeld over de platformen waarop zij runnen om te zien waar het geld écht verdient wordt: Amazon met Amazon Web Services (AWS), Google met Google Cloud Platform (GCP) en Microsoft met Azure. Dit geeft een overzicht van marktaandelen in de Nederlandse e-commerce op technisch platform gebied. Dat levert het volgende beeld op obv de top 6 in de Twinkle100:

![cloud providers marketshare](_blob/Cloud+providers+marketshare.jpg)
Afbeelding: cloud providers marketshare
Zie de tabel onderaan het artikel voor details per webwinkel.

Amazon is dus ruimschoots de grootste platform-provider in de Nederlandse e-commerce markt in termen van omzet die via hun platform vloeit.

Sommige webwinkels uit de lijst draaien nog deels on-premise, dus nog niet al die omzet vloeit via AWS, GCP of Azure, maar vroeg of laat gaat al die omzet via de technisch platform-provider.

Daarnaast kan je stellen dat een deel van het bezoek van Nederlandse webwinkels loopt via Google AdWords en Google Shopping, dus daar profiteert Google ook sterk: de webwinkel betaalt eerst om het verkeer te krijgen en vervolgens om dat verkeer een winkel te bieden die ook bij hen draait. Bij Amazon en Microsoft speelt dit aspect minder of helemaal niet.

Als je meer partijen dan de top 6 betrekt, dan verandert het beeld niet enorm: Jumbo doet 265 miljoen omzet op een platform dat bij AWS draait, H&M heeft 215 miljoen omzet via haar systemen die bij Azure draaien.

Cloud provider per e-commerce bedrijf
Mijn gegevens zullen niet perfect zijn, maar het geeft een redelijk goed beeld van wie de grootste omzetstromen bedient in de Nederlandse online wereld.

[Dit artikel is oorspronkelijk gepost op LinkedIn]: [https://www.linkedin.com/pulse/3-cloud-providers-doen-goede-zaken-bij-nederlandse-arjen-de-ruiter/]

