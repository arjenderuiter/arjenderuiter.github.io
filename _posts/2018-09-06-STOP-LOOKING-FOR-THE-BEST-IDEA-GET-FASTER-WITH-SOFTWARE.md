---
layout: post
title:  "Stop looking for the best idea: the winner is the one who is fast in software development"
date:   2019-09-06
categories: featured strategy
---

*Achmea is een softwarebedrijf dat polissen verkoopt. Bol.com en Coolblue zijn softwarebedrijven die heel veel producten verkopen. ING is een softwarebedrijf met een banklicentie. Albert Heijn is een softwarebedrijf dat je boodschappen levert. Jouw bedrijf is een softwarebedrijf dat <vul hier zelf in>. Hieronder staan 6 eigenschappen van bedrijven die succes hebben, omdat ze begrijpen dat ze een softwarebedrijf zijn.*

Tegenwoordig win je niet meer door als eerste te zijn. Je wint ook niet meer met het beste idee. Als je namelijk een briljant product ontwikkelt, of een geweldige dienst levert, dan zit de concurrentie klaar om het direct te stelen. Dat komt omdat tegenwoordig al die producten en diensten software-gedreven zijn. Software is relatief makkelijk na te maken en goedkoop te runnen en daarom is de winnaar niet degene die als eerste is of het beste idee heeft, maar de winnaar is degene die continue het beste problemen kan oplossen.

De winnaars die hebben een zeer goede software of IT organisatie die hen een concurrentievoordeel geeft. Ze zijn onderscheidend door met hoge snelheid software te ontwikkelen en die ook stabiel te runnen. Daardoor lossen zij snel iets op voor klanten en houden ze het ook continue beschikbaar. Natuurlijk onderscheid je je als je de eerste bent of als je een goed idee hebt, maar om een winnaar te zijn moet je een software team hebben dat snel, stabiele software levert. Je kan zelfs nog een winnaar zijn, ook als je niet de eerste de beste was, want een goed software team maakt uiteindelijk het verschil.

Hoge snelheid in ontwikkeling combineren met stabiliteit van die software is een uitdaging voor veel organisaties. Als je snel ontwikkelt, dan gaat dat vaak ten koste van kwaliteit en dat uit zich in slechte beschikbaarheid. Andersom kan je beschikbaarheid makkelijk verhogen door weinig te veranderen, maar dan heb je weer geen snelheid.

Snelheid en stabiliteit
Succesvolle bedrijven in grote web-scale omgevingen, waar iedere seconde telt, kunnen als geen ander snelheid en stabiliteit beide bereiken. In hoofdlijnen doen zij dit als volgt:
  1. Ze organiseren software teams op een manier zodat zij autonoom kunnen werken en enorm gemotiveerd raken. Als zij namelijk sterk afhankelijk zijn van andere teams dan vertraagt dat hun werk
  2. De teams werken volgens een architectuur waarbij zij onafhankelijke services maken. Onafhankelijk in die zin dat ze via API’s met elkaar communiceren, maar ook zó dat die services kleine componenten zijn met hun eigen technische implementatie. Deze architectuur maakt de teams nog zelfstandiger
  3. Die services worden continue geleverd. Misschien gebeurt dat bij jou nu maandelijks, maar dat kan al snel wekelijks, dagelijks en meerdere keren per dag worden. Hierdoor krijg je snelle feedback die je helpt beter te worden
  4. De software is heel stabiel: er wordt wel gewerkt volgens agile principes, maar niet door shortcuts te nemen op non-functional requirements. Je neemt kleine stappen, maar die neem je wel heel goed; hoe beter het draait in productie, hoe hoger stabiliteit en hoe meer tijd er over is voor snelheid in nieuwe ontwikkeling
  5. De teams bouwen, deployen en runnen op een self-service platform dat schaalbaar is. Hierdoor zijn ze niet afhankelijk van bijvoorbeeld een operations of infra team
  6. Mensen worden aangemoedigd om feedback te geven en continu te leren, zodat je op bovenstaande punten steeds beter wordt. Mensen kunnen zich zo ontwikkelen en met goede mensen trek je nog meer talent aan wat jouw kansen in een software-gedreven wereld weer vergroot

Met de juiste organisatie, technologie en een cultuur van continu leren, win je in een software gedreven wereld. Als je dat ook wilt bereiken, stuur mij dan een bericht en dan help ik je graag.

[this article was originally posted by me on LinkedIn]: (https://www.linkedin.com/pulse/stop-met-het-beste-idee-zoeken-de-winnaar-wordt-degene-de-ruiter/)
